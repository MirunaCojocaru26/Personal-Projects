<html>
<head>
<meta charset="UTF-8">
 <base href="file:///B:/Proiect%20TW/" target="_blank">
<title>Harry Potter</title>
<link rel="stylesheet" href="styles-7.css">
<script src="anime-7.js"></script>
</head>

<body>

<embed name="GoodEnough" src="Harry Potter Theme Song.mp3" loop="true" hidden="true" autostart="true">
 
 <h2>Animale fantastice si unde le poti gasi</h2>
 
  <img src="fb.jpg" alt="-" id="modific"></img>
 
<section>
<p>
În 1926, Newt Scamander (Eddie Redmayne), magi-zoolog tânăr, șarmant, dar cam aiurit, călătorește de la Londra la New York în căutarea unei creaturi care să îi îmbogățească colecția de animăluțe ciudate găzduite în propria servietă.
</p>

<p>
Geanta lui Newt ascunde o lume întreagă, tip fermă, unde cresc tot felul de bestii cu puteri supranaturale. Una se poate face nevăzută, alta scuipă flăcări, o şopârliţă e cam cleptomană şi îi strălucesc ochii după obiecte prețioase, iar o insectă-arbore e foarte căutată pe piaţă pentru calităţile ei de deschizătoare de lacăte și alte iale.
</p>

<p>
Însă niciuna nu pare periculoasă în mod real. Sunt doar puse pe șotii şi uşor plictisite de spaţiul închis în care trăiesc.
</p>

<p>
Situaţia se schimbă când, întâmplător, câteva asemenea animăluţe reușesc să scape, ajung pe străzile metropolei americane şi produc mici dezastre. Ca urmare, Newt e reţinut de magicienii oraşului, pentru explicaţii.
</p>

<p>
Sub impactul cu potenţial nefast al evadării acestor animăluţe, unul dintre mai-marii magicienilor din oraş – pe nume Graves (Colin Farrell, foto) – câştigă influenţă asupra colegilor şi se implică într-un joc personal la două capete. Motivele sale însă rămân neclare.
</p>

<p>
Newt şi noii lui prieteni, suflete pierdute ale NY-ului (două surori magiciene şi un încuiat, adică un tip fără puteri speciale, implicat accidental în toată treaba), încearcă să-l demaşte pe Graves şi să prevină catastrofa – dar nici aici lucrurile nu sunt foarte limpezi. De ce, cum, când, pentru ce, sunt întrebări la care filmul nu reuşeşte să răspundă.
</p>

<p>
Aceasta nu e singura misiune pe care şi-o asumă cei patru amici. Ei trebuie să readucă vietăţile în servietă, să le dovedească nevinovăţia şi, mai important, să salveze o situaţie de care ceilalţi magicieni nu sunt (încă) informaţi.
</p>

<p>
Lucrurile sunt extrem de întortocheate în acest prim film al seriei Fantastic Beasts (după informaţiile oficiale, va fi cel puțin o trilogie). Lipsa de concludenţă nu provine din faptul că evenimentele nu au sens, ci din caracterul lor previzibil-arid.
</p>

<p>
Personajele noi şi contextul schimbat vor să fie relevante în ansamblul mai larg, al universului imaginar pe care îl denumim deja Harry Potter, dar asta duce la o forţare a elasticităţii naraţiunii, care poate ceda în orice moment precum caşcavalul prăjit.
</p>

<p>
Una e dorinţa şi alta e putinţa cu care echipa de producţie asamblează povestea. Pentru că mai tot ce fusese captivant la această lume a fost deja spus şi consumat.
</p>

<p>
E o lipsă pe care regizorul David Yates caută să o combată imprimând acţiunii un ritm alert şi plin de suspans. În direcţie formală, regizorul e atent la recrearea fidelă a epocii, în cheie cinematografică standardizat-hollywodiană.
</p>

<p>
Aceste practici sunt piece of cake pentru meșterii marilor studiouri americane. Nu aici se încurcă ei de cele mai multe ori. Ci la narațiune.
</p>

<p>
Tocmai de aceea, se poate vehicula ideea că această serie există în primul rând din motive comercial-financiare. E mai uşor să introduci pe piaţă un produs şi să îl promovezi făcând apel la un altul, deja impus în rândul publicului, decât să creezi un brand de la zero.
</p>

<p>
Personajul lui Newt e amintit vag și în Prizonierul din Azkaban, deci el este elementul de legătură între serii.
</p>

<p>
Cartea lui conţine caracterizarea a 85 de creaturi fantastice şi este, prin urmare, un fel de dicţionar pe acest subiect. Totodată, reprezintă unul dintre manualele din care studiază ucenicii instituţiei fictive Hogwarts.
</p>

<p>
După cum se vede, titlul filmului se trage de la cel al cărții semnate de personajul Newt Scamander. În realitate, adică în lumea noastră, cartea e scrisă de J.K. Rowling, creatoarea lui Harry Potter.
</p>

<p>
Broşura Fantastic Beasts and Where to Find Them are calitatea de document fals şi ajută la legitimarea acestei lumi deja-fictive. Este, dacă doriți, un element narativ, un artefact aflat în rama poveştii principale, prin care e forţată o legătură între seriile Harry Potter şi Fantastic Beasts.
</p>

<p>
Textul lui Rowling, care s-a bucurat de tot arsenalul unei autentice lansări de carte, a fost publicat în 2001 cu scop caritabil: o parte din încasări au fost donate fundaţiei Comic Relief.
</p>

<p>
Astfel de adăugiri la poveşti originare de succes tind să le văduvească pe acestea de o parte din imaginea pozitivă pe care reuşiseră să o atragă. Sunt nefaste în sens artistic şi există doar pentru ca studiourile să îşi sporească veniturile. La fel s-a întâmplat recent cu seria Ghostbusters, ca să dăm doar un nume strict aleator.
</p>

<p>
Dimensiunea pe care a atins-o universul Harry Potter îl plasează printre cele mai extinse fenomene cinematografice din istorie. Contabiliceşte, e la nivelul Războiului stelelor, al Stăpânului inelelor şi al altor istorii cu iz fantastic, structurate ca mitologii.
</p>

<p>
Publicul este avid după astfel de epopei contemporane, axate pe lupta dintre bine şi rău.
</p>

<p>
Animale fantastice şi unde le poţi găsi arată cât de superficial trebuie să fie un film pentru a putea fi orientat spre audienţă generală. Sărăcia lui intelectuală ar trebui să ne dea de gândit.
</p>
</section>
 
<section id="deaia">
<img src="displayflex1.jpg" alt="-" ></img>
<img src="displayflex2.jpg" alt="-" ></img>
<img src="displayflex3.jpg" alt="-" ></img>
</section>
 
<div>
</div>

</body>
</html>